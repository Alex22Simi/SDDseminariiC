Implementați o aplicație în limbajul C ce rezolvă probleme de gestionare a unor produse distribuite de către un centru logistic.

1.
Definiți structura Produs ce conține:

id produs (unsigned short int),

denumire produs (char*),

stoc produs (unsigned short int),

număr clienți (unsigned char),

stocuri la clienți (unsigned short int*).

2.
Creați un arbore binar de căutare cu cel puțin 5 produse ale căror date sunt preluate dintr-un fișier text.
Crearea structurii se realizează prin apel repetat al unei funcții de inserare în arbore, iar cheia de căutare în structură este id produs. (2 p)

3.
Implementați funcția care determină numărul de produse cu stoc mai mare decât un prag specificat ca parametru al funcției.
Funcția implementată se apelează în funcția main(), iar rezultatul apelului (număr produse) se afișează în consola de execuție a aplicației. (1 p)

4.
Implementați funcția care determină valoarea stocului mediu la clienți pentru un produs specificat prin id ca parametru al funcției.
Funcția implementată se apelează în funcția main(), iar rezultatul apelului se afișează în consola de execuție a aplicației. (1 p)

5.
Implementați funcția care salvează într-o listă simplă toate valorile de tip id produs plasate pe drumul de la rădăcină către un nod terminal al arborelui.
Funcția este recursivă, iar la finalul apelului (lista simplă) se parcurge și se afișează în funcția main(). (2,5 p)