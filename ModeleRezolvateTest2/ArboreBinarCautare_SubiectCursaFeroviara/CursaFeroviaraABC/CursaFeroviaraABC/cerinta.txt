Implementați o aplicație în limbajul C ce rezolvă probleme de gestionare a curselor feroviare.

1. Definiți structura CursaFerroviara ce conține:

număr cursă (unsigned int),

data cursă (ex: char*),

număr de vagoane tren (unsigned char),

număr de bilete cumpărate clasa I/II (unsigned short int[2]),

preț bilet clasa I/II (float[2]).

Creați un arbore binar de căutare cu cel puțin 5 curse feroviare ale căror date sunt preluate dintr-un fișier text. Crearea structurii se realizează prin apel repetat al unei funcții de inserare nod în structură, iar cheia de căutare în structură este număr cursă.
(1p)

2. Implementați funcția care determină numărul de bilete cumpărate la clasa a II-a pentru toate cursele din structura arborească creată mai sus. Funcția implementată se apelează în funcția main(), iar rezultatul apelului se afișează în consola de execuție a aplicației.
(1p)

3. Implementați funcția care modifică prețul biletelor la clasa I pentru cursele feroviare programate la o anumită dată calendaristică.
Data cursă feroviară și procentul de modificare se vor specifica în lista de parametri ai funcției.
Funcția implementată se apelează în funcția main(), iar rezultatul apelului se validează prin traversarea în inordine a structurii arborești.
(1p)

4. Implementați funcția care returnează cursa feroviară cu încasări maxime din structura arborească. În cazul în care două sau mai multe curse feroviare au aceeași valoare maximă a încasărilor, la ieșire se va afișa una singură (la alegerea dvs.).
Funcția implementată se apelează în funcția main(), iar rezultatul apelului (cursa feroviară) se afișează în consola de execuție a aplicației.
(1,5p)

5. Implementați funcția care returnează un vector cu numerele curselor feroviare stocate în nodurile frunză ale structurii arborești.
Funcția implementată se apelează în funcția main(), iar rezultatul apelului (vector) se afișează în consola de execuție a aplicației.
(1,5p)